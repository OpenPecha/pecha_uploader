{
    "source": {
        "categories": [
            {
                "name": "Recitations",
                "enDesc": "",
                "enShortDesc": "Prayers and Rituals"
            },
            {
                "name": "Aspiration Prayers",
                "enDesc": "",
                "enShortDesc": ""
            },
            {
                "name": "Works about The Prayer of Kuntuzangpo",
                "enDesc": "",
                "enShortDesc": ""
            },
            {
                "name": "Root text",
                "enDesc": "",
                "enShortDesc": ""
            },
            {
                "name": "Prayer of Kuntuzangpo",
                "enDesc": "",
                "enShortDesc": "The Powerful Aspiration"
            }
        ],
        "books": [
            {
                "title": "Prayer of Kuntuzangpo",
                "language": "en",
                "versionSource": " ",
                "completestatus": "in_progress",
                "content": [],
                "direction": "ltr"
            }
        ]
    },
    "target": {
        "categories": [
            {
                "name": "ཁ་འདོན།",
                "heDesc": "",
                "heShortDesc": "ཆོ་ག་དང་འདོན་ཆ།"
            },
            {
                "name": "སྨོན་ལམ།",
                "heDesc": "",
                "heShortDesc": ""
            },
            {
                "name": "ཀུན་བཟང་སྨོན་ལམ་གྱི་སྐོར།",
                "heDesc": "",
                "heShortDesc": ""
            },
            {
                "name": "རྩ་བ།",
                "heDesc": "",
                "heShortDesc": ""
            },
            {
                "name": "ཀུན་བཟང་སྨོན་ལམ།",
                "heDesc": "",
                "heShortDesc": "སྨོན་ལམ་སྟོབས་པོ་ཆེ།"
            }
        ],
        "books": [
            {
                "title": "ཀུན་བཟང་སྨོན་ལམ།",
                "language": "bo",
                "versionSource": " ",
                "completestatus": "in_progress",
                "content": [
                    [
                        "༄༅། །དཔལ་ཀུན་ཏུ་བཟང་པོའི་སྨོན་ལམ་བཞུགས་སོ། །<br>",
                        "ཧོ༔ སྣང་སྲིད་འཁོར་འདས་ཐམས་ཅད་ཀུན༔<br>གཞི་གཅིག་ལམ་གཉིས་འབྲས་བུ་གཉིས༔<br>",
                        "རིག་དང་མ་རིག་ཆོ་འཕྲུལ་ཏེ༔<br>",
                        "ཀུན་ཏུ་བཟང་པོའི་སྨོན་ལམ་གྱིས༔<br>ཐམས་ཅད་ཆོས་དབྱིངས་ཕོ་བྲང་དུ༔<br>མངོན་པར་རྫོགས་ཏེ་འཚང་རྒྱ་ཤོག༔<br>",
                        "ཀུན་གྱི་གཞི་ནི་འདུས་མ་བྱས༔<br>",
                        "རང་བྱུང་ཀློང་ཡངས་བརྗོད་དུ་མེད༔<br>",
                        "འཁོར་འདས་གཉིས་ཀའི་མིང་མེད་དོ༔<br>",
                        "དེ་ཉིད་རིག་ན་སངས་རྒྱས་ཏེ༔<br>",
                        "མ་རིག་སེམས་ཅན་འཁོར་བར་འཁྱམས༔<br>",
                        "ཁམས་གསུམ་སེམས་ཅན་ཐམས་ཅད་ཀྱིས༔<br>བརྗོད་མེད་གཞི་དོན་རིག་པར་ཤོག༔<br>",
                        "ཀུན་ཏུ་བཟང་པོ་ང་ཡིས་ཀྱང་༔<br>རྒྱུ་རྐྱེན་མེད་པ་གཞི་ཡི་དོན༔<br>དེ་ཉིད་གཞི་ལ་རང་བྱུང་རིག༔<br>",
                        "ཕྱི་ནང་སྒྲོ་སྐུར་སྐྱོན་མ་བཏགས༔<br>",
                        "དྲན་མེད་མུན་པའི་སྒྲིབ་མ་གོས༔<br>",
                        "དེ་ཕྱིར་རང་སྣང་སྐྱོན་མ་གོས༔<br>",
                        "རང་རིག་སོ་ལ་གནས་པ་ལ༔<br>སྲིད་གསུམ་འཇིག་ཀྱང་དངངས་སྐྲག་མེད༔<br>",
                        "འདོད་ཡོན་ལྔ་ལ་ཆགས་པ་མེད༔<br>",
                        "རྟོག་མེད་ཤེས་པ་རང་བྱུང་ལ༔<br>རྡོས་པའི་གཟུགས་དང་དུག་ལྔ་མེད༔<br>",
                        "རིག་པའི་གསལ་ཆ་མ་འགགས་པ༔<br>",
                        "ངོ་བོ་གཅིག་ལ་ཡེ་ཤེས་ལྔ༔<br>",
                        "ཡེ་ཤེས་ལྔ་པོ་སྨིན་པ་ལས༔<br>ཐོག་མའི་སངས་རྒྱས་རིགས་ལྔ་བྱུང༔<br>",
                        "དེ་ལས་ཡེ་ཤེས་མཐའ་རྒྱས་པས༔<br>སངས་རྒྱས་བཞི་བཅུ་རྩ་གཉིས་བྱུང་༔<br>",
                        "ཡེ་ཤེས་ལྔ་ཡི་རྩལ་ཤར་བས༔<br>ཁྲག་འཐུང་དྲུག་ཅུ་ཐམ་པ་བྱུང་༔<br>",
                        "དེ་ཕྱིར་གཞི་རིག་འཁྲུལ་མ་མྱོང་༔<br>",
                        "ཐོག་མའི་སངས་རྒྱས་ང་ཡིན་པས༔<br>ང་ཡི་སྨོན་ལམ་བཏབ་པ་ཡིས༔<br>ཁམས་གསུམ་འཁོར་བའི་སེམས་ཅན་གྱིས༔<br>རང་བྱུང་རིག་པ་ངོ་ཤེས་ནས༔<br>ཡེ་ཤེས་ཆེན་པོ་མཐའ་རྒྱས་ཤོག༔<br>",
                        "ང་ཡི་སྤྲུལ་པ་རྒྱུན་མི་ཆད༔<br>",
                        "བྱེ་བ་ཕྲག་བརྒྱ་བསམ་ཡས་འགྱེད༔<br>",
                        "གང་ལ་གང་འདུལ་སྣ་ཚོགས་སྟོན༔<br>",
                        "ང་ཡི་ཐུགས་རྗེའི་སྨོན་ལམ་གྱིས༔<br>ཁམས་གསུམ་འཁོར་བའི་སེམས་ཅན་ཀུན༔<br>རིགས་དྲུག་གནས་ནས་འཐོན་པར་ཤོག༔<br>",
                        "དང་པོ་སེམས་ཅན་འཁྲུལ་པ་རྣམས༔<br>གཞི་ལ་རིག་པ་མ་ཤར་བས༔<br>ཅི་ཡང་དྲན་མེད་ཐོམ་མེ་བ༔<br>དེ་ཀ་མ་རིག་འཁྲུལ་པའི་རྒྱུ༔<br>",
                        "དེ་ལ་ཧད་ཀྱིས་བརྒྱལ་བ་ལས༔<br>དངངས་སྐྲག་ཤེས་པ་ཟ་ཟི་འགྱུས༔<br>",
                        "དེ་ལས་བདག་གཞན་དགྲར་འཛིན་སྐྱེས༔<br>",
                        "བག་ཆགས་རིམ་བཞིན་བརྟས་པ་ལས༔<br>འཁོར་བ་ལུགས་སུ་འཇུག་པ་བྱུང་༔<br>",
                        "དེ་ལས་ཉོན་མོངས་དུག་ལྔ་རྒྱས༔<br>",
                        "དུག་ལྔའི་ལས་ལ་རྒྱུན་ཆད་མེད༔<br>",
                        "དེ་ཕྱིར་སེམས་ཅན་འཁྲུལ་པའི་གཞི༔<br>",
                        "དྲན་མེད་མ་རིག་ཡིན་པའི་ཕྱིར༔<br>སངས་རྒྱས་ང་ཡི་སྨོན་ལམ་གྱིས༔<br>ཀུན་གྱི་རིག་པ་རང་ཤེས་ཤོག༔<br>",
                        "ལྷན་ཅིག་སྐྱེས་པའི་མ་རིག་པ༔<br>ཤེས་པ་དྲན་མེད་ཡེངས་པ་ཡིན༔<br>",
                        "ཀུན་ཏུ་བཏགས་པའི་མ་རིག་པ༔<br>བདག་གཞན་གཉིས་སུ་འཛིན་པ་ཡིན༔<br>",
                        "ལྷན་ཅིག་ཀུན་བཏགས་མ་རིག་གཉིས༔<br>སེམས་ཅན་ཀུན་གྱི་འཁྲུལ་གཞི་ཡིན༔<br>",
                        "སངས་རྒྱས་ང་ཡི་སྨོན་ལམ་གྱིས༔<br>འཁོར་བའི་སེམས་ཅན་ཐམས་ཅད་ཀྱི༔<br>དྲན་མེད་འཐིབ་པའི་མུན་པ་སངས༔<br>",
                        "གཉིས་སུ་འཛིན་པའི་ཤེས་པ་དྭངས༔<br>",
                        "རིག་པའི་རང་ངོ་ཤེས་པར་ཤོག༔<br>",
                        "གཉིས་འཛིན་བློ་ནི་ཐེ་ཚོམ་སྟེ༔<br>",
                        "ཞེན་པ་ཕྲ་མོ་སྐྱེས་པ་ལས༔<br>བག་ཆགས་འཐུག་པོ་རིམ་གྱིས་བརྟས༔<br>",
                        "ཟས་ནོར་གོས་དང་གནས་དང་གྲོགས༔<br>འདོད་ཡོན་ལྔ་དང་བྱམས་པའི་གཉེན༔<br>ཡིད་འོང་ཆགས་པའི་འདོད་པས་གདུངས༔<br>",
                        "དེ་དག་འཇིག་རྟེན་འཁྲུལ་པ་སྟེ༔<br>",
                        "གཟུང་འཛིན་ལས་ལ་ཟད་མཐའ་མེད༔<br>",
                        "ཞེན་པའི་འབྲས་བུ་སྨིན་པའི་ཚེ༔<br>རྐམ་ཆགས་གདུང་བའི་ཡི་དྭགས་སུ༔<br>སྐྱེས་ནས་བཀྲེས་སྐོམ་ཡ་རེ་ང་༔<br>",
                        "སངས་རྒྱས་ང་ཡི་སྨོན་ལམ་གྱིས༔<br>འདོད་ཆགས་ཞེན་པའི་སེམས་ཅན་རྣམས༔<br>འདོད་པའི་གདུང་བ་ཕྱིར་མ་སྤངས༔<br>",
                        "འདོད་ཆགས་ཞེན་པ་ཚུར་མ་བླང་༔<br>",
                        "ཤེས་པ་རང་སོར་ཀློད་པ་ཡིས༔<br>རིག་པ་རང་སོ་ཟིན་གྱུར་ནས༔<br>ཀུན་རྟོག་ཡེ་ཤེས་ཐོབ་པར་ཤོག༔<br>",
                        "ཕྱི་རོལ་ཡུལ་གྱི་སྣང་བ་ལ༔<br>འཇིགས་སྐྲག་ཤེས་པ་ཕྲ་མོ་འགྱུས༔<br>",
                        "སྡང་བའི་བག་ཆགས་བརྟས་པ་ལས༔<br>དགྲར་འཛིན་བརྡེག་གསོད་ཧྲག་པ་སྐྱེས༔<br>",
                        "ཞེ་སྡང་འབྲས་བུ་སྨིན་པའི་ཚེ༔<br>དམྱལ་བའི་བཙོ་བསྲེག་སྡུག་རེ་བསྔལ༔<br>",
                        "སངས་རྒྱས་ང་ཡིས་སྨོན་ལམ་གྱིས༔<br>འགྲོ་དྲུག་སེམས་ཅན་ཐམས་ཅད་ཀྱི༔<br>ཞེ་སྡང་དྲག་པོ་སྐྱེས་པའི་ཚེ༔<br>སྤང་བླང་མི་བྱ་རང་སོར་ཀློད༔<br>",
                        "རིག་པ་རང་སོ་ཟིན་གྱུར་ནས༔<br>གསལ་བའི་ཡེ་ཤེས་ཐོབ་པར་ཤོག༔<br>",
                        "རང་སེམས་ཁེངས་པར་གྱུར་པ་ལ༔<br>གཞན་ལ་འགྲན་སེམས་སྨད་པའི་བློ༔<br>",
                        "ང་རྒྱལ་དྲག་པོའི་སེམས་སྐྱེས་པས༔<br>བདག་གཞན་འཐབ་རྩོད་སྡུག་བསྔལ་མྱོང༔<br>",
                        "ལས་དེའི་འབྲས་བུ་སྨིན་པའི་ཚེ༔<br>འཕོ་ལྟུང་མྱོང་བའི་ལྷ་རུ་སྐྱེ༔<br>",
                        "སངས་རྒྱས་ང་ཡི་སྨོན་ལམ་གྱིས༔<br>ཁེངས་སེམས་སྐྱེས་པའི་སེམས་ཅན་རྣམས༔<br>དེ་ཚེ་ཤེས་པ་རང་སོར་ཀློད༔<br>",
                        "རིག་པ་རང་སོ་ཟིན་གྱུར་ནས༔<br>མཉམ་པ་ཉིད་ཀྱི་དོན་རྟོགས་ཤོག༔<br>",
                        "གཉིས་འཛིན་བརྟས་པའི་བག་ཆགས་ཀྱིས༔<br>བདག་བསྟོད་གཞན་སྨོད་ཟུག་རྔུ་ལས༔<br>འཐབ་རྩོད་འགྲན་སེམས་བརྟས་པ་ལས༔<br>གསོད་གཅོད་ལྷ་མིན་གནས་སུ་སྐྱེ༔<br>",
                        "འབྲས་བུ་དམྱལ་བའི་གནས་སུ་ལྟུང་༔<br>",
                        "སངས་རྒྱས་ང་ཡི་སྨོན་ལམ་གྱིས༔<br>འགྲན་སེམས་འཐབ་རྩོད་སྐྱེས་པ་རྣམས༔<br>དགྲར་འཛིན་མི་བྱ་རང་སོར་ཀློད༔<br>",
                        "ཤེས་པ་རང་སོ་ཟིན་གྱུར་ནས༔<br>ཕྲིན་ལས་ཐོགས་མེད་ཡེ་ཤེས་ཤོག༔<br>",
                        "དྲན་མེད་བཏང་སྙོམས་ཡེངས་པ་ཡིས༔<br>འཐིབས་དང་རྨུགས་དང་བརྗེད་པ་དང་༔<br>བརྒྱལ་དང་ལེ་ལོ་གཏི་མུག་པས༔<br>འབྲས་བུ་སྐྱབས་མེད་བྱོལ་སོང་འཁྱམས༔<br>",
                        "སངས་རྒྱས་ང་ཡི་སྨོན་ལམ་གྱིས༔<br>གཏི་མུག་བྱིང་པའི་མུན་པ་ལ༔<br>དྲན་པ་གསལ་བའི་མདངས་ཤར་བས༔<br>རྟོག་མེད་ཡེ་ཤེས་ཐོབ་པར་ཤོག༔<br>",
                        "ཁམས་གསུམ་སེམས་ཅན་ཐམས་ཅད་ཀུན༔<br>ཀུན་གཞི་སངས་རྒྱས་ང་དང་མཉམ༔<br>",
                        "དྲན་མེད་འཁྲུལ་པའི་གཞི་རུ་སོང་༔<br>",
                        "ད་ལྟ་དོན་མེད་ལས་ལ་སྤྱོད༔<br>",
                        "ལས་དྲུག་རྨི་ལམ་འཁྲུལ་པ་འདྲ༔<br>",
                        "ང་ནི་སངས་རྒྱས་ཐོག་མ་ཡིན༔<br>",
                        "འགྲོ་དྲུག་སྤྲུལ་པས་འདུལ་བའི་ཕྱིར༔<br>ཀུན་ཏུ་བཟང་པོའི་སྨོན་ལམ་གྱིས༔<br>སེམས་ཅན་ཐམས་ཅད་མ་ལུས་པ༔<br>ཆོས་ཀྱི་དབྱིངས་སུ་འཚང་རྒྱ་ཤོག༔<br>",
                        "ཨ་ཧོ༔<br>",
                        "ཕྱིན་ཆད་རྣལ་འབྱོར་སྟོབས་ཅན་གྱིས༔<br>འཁྲུལ་མེད་རིག་པ་རང་གསལ་ནས༔<br>",
                        "སྨོན་ལམ་སྟོབས་ཅན་འདི་བཏབ་པས༔<br>འདི་ཐོས་སེམས་ཅན་ཐམས་ཅད་ཀུན༔<br>སྐྱེ་བ་གསུམ་ནས་མངོན་འཚང་རྒྱ༔<br>",
                        "ཉི་ཟླ་གཟའ་ཡིས་ཟིན་པའམ༔<br>སྒྲ་དང་ས་གཡོས་བྱུང་བའམ༔<br>ཉི་མ་ལྡོག་འགྱུར་ལོ་འཕོ་དུས༔<br>རང་ཉིད་ཀུན་ཏུ་བཟང་པོར་བསྐྱེད༔<br>",
                        "ཀུན་གྱིས་ཐོས་སར་འདི་བརྗོད་ན༔<br>ཁམས་གསུམ་སེམས་ཅན་ཐམས་ཅད་ལ༔<br>རྣལ་འབྱོར་དེ་ཡི་སྨོན་ལམ་གྱིས༔<br>སྡུག་བསྔལ་རིམ་བཞིན་གྲོལ་ནས་ཀྱང་༔<br>",
                        "མཐའ་རུ་སངས་རྒྱས་ཐོབ་པར་འགྱུར༔<br>"
                    ]
                ],
                "direction": "ltr"
            }
        ]
    }
}